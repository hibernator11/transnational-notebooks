{"@context": "https://www.europeana.eu/schemas/context/edm.jsonld", "id": "https://www.europeana.eu/api/fulltext/9200359/BibliographicResource_3000115386345/326e16622a86dc79b54a121462d4286e", "type": "FullTextResource", "edmRights": "http://creativecommons.org/publicdomain/mark/1.0/", "language": "nl", "value": " Senard het woord, en geeft de volgende ophelderingen:  \u201eDe magt is op drie voorname punten geconcentreerd, waarover door den minister aan drie verschillende generaals het opperbevel is gegeven. \u2014 fit de faubourg St Jaques zijn de insurgenten verdreven,  hoewel zij er veel magt hadden vereenigd. De faubourg St. Marceau heeft langer stand gehouden.  \u25a0\u2014 De generaal Brea heeft toch eindelijk de opstandelingen tot aan de Jardin-des-Plantes terug gedreven. Bij het stadhuis heeft de generaal Duvivier slechts weinig voordeel kunnen behalen, hoewel het stadhuis zelve in handen der troepen is. \u2014 Generaal Lamorici\u00e8re heeft met niet minder moeite te kampen gehad , doch heeft de voorsteden St. Denis, St. Martin en Poissonni\u00e8re evenwel schoongeveegd. Alleen tegen St. Lazare is nog niet geageerd. Ook de faubourg du Temple zal eerst morgen door generaal Lamorici\u00e8re worden aangetast.\nledereen heeft zijn pligt gedaan. Noemt men de nat. garde, dan moet men zich harer toewijding en harer edele opoffering herinneren. Noemt men de mobile gardes, dan moet men zeggen, dat die jongelieden,  die edele kinderen van Parijs, van het jeugdige Frankrijk, wonderen hebben gedaan. Noemt men het leger, dan zegt men, dat het zich echt fransen heeft getoond en altijd den naam van onze edele natie waardig. Noemt men de hulptroepen der omstreken, dan moet men zeggen, dat zij altijd bereid zijn de herstelling der orde in de hoofdstad te verzekeren. \u201eMet lof moet ik nog gewagen van de Ecole Politechnique,  de St. Cijr en Normale.\" Zondag morgen te 8 ure is de zitting weder geopend.  De voorzitter deelt mede, dat de berigten hoe langer hoe geruststellender worden. Het geheele 12e arrond. is thans vrij, en men zal er kunnen overgaan tot de organisatie van de nat. garde. De linkeroever  is dus geheel in onze magt. Op den regteroever  zijn nog de faubourg du Temple, St. Antoine en een gedeelte van St. Lazare bezet, welke men evenwel spoedig hoopt te veroveren. \u2014 Uit de provinci\u00ebn  ontvangt men de meest voldoende berigten. De voorzitter stelt voor een decreet, waarbij een crediet van 3 milioen is geopend tot buitengewone ondersteuning der mingegoeden. Deze gelden zullen door den minister van binnenland en don maire van Parijs verdeeld worden aan de huizen die ondersteuning  noodig hebben. Dit ontwerp wordt dadelijk aangenomen. Gedurende den ganschen nacht heeft het bureau van de kamer zitting gehouden.\nDUITSCHLAND. \nWEENEN 22 Junij.\nDe werklieden zijn nog in gisting, ofschoon het getal , hetwelk hier onderhouden wordt meer dan 20,000 bedraagt, van welke elk man 25 kr., iedere vrouw 20 kr. en ieder arbeidend kind dagelijks 15 kr. ontvangt, zoodat de kosten 8 k 10,000 fl. dagelijks  bedragen.\nWEENEN 22 Junij. \nDe minister von Doblhqft is uit Innsbruck alhier aangekomen, met het berigt , dat de aartshertog Johann heden in deze hoofdstad zal aankomen en Worgen het bestuur zal aanvaarden. Ter beraadslaging  van den Rijksdag zal ter dekking van de tegenwoordige  dringende behoefte des staats eene belasting  op de inkomsten worden voorgeslagen, en wel van 5 pCt. op een jaarlijks inkomen van 1000 fl. en van 10 pCt. boven de 3000 fl. De kloosters en geestelijke orden zijn van die belasting niet vrijgesteld. \u2014 De minister van oorlog weerspreekt het berigt dat er 20,000 man versterking naar Itali\u00eb zullen borden gezonden. Het leger van den veldmaarschalk io- Itali\u00eb is 60,000 man sterk, genoegzaam om den vijand het hoofd te bieden, die door de overgave **o Vicenza en Treviso, 22,000 man verloren heeft, bij capitulatie over de Po zijn getrokken. \u2014 5 pCt. 67/4; 4 pCt. 54; 3 pCt. 39.\nPESTH (Hongarijen) 19 Junij.\nGisteren zijn vele vlugtende llongaarsche en Duit-BCuo  familien uit Neusats alhier aangekomen, welke stad door den veldmaarschalk v. Hrabowsky met een bombardement bedreigd wordt. Zij verklaren dat de opstandige Servi\u00ebrs en Illyriers in sterke stellingen de troepen afwachten en hunne vrijheid Wi\u00fcen verdedigen.\nPRAAG 31 Junij.\nUit de papieren bij den baron Villani gevonden  , blijkt dat hij het hoofd der Boheemsche zamenzwerir.g  was. Degenen, die hem kennen, verwonderen  zich daarover en meenen dat hij slechts het werktuig van anderen is geweest, hoewel hij zich reeds als koning van Bohemen beschouwde. Onder de gevangenen zijn de graven Bouquoy , Albert Deym en anderen. F aster, een der volksleiders  , is voortvlugtig.\nENGELAND. \nLONDEN 25 Junij. \nHet Parlement houdt zich steeds met de navigatie  wet en de wet op de suiker bezig.\n\u2014 , Volgens dep\u00eaches van Calcutta, van den 8. Mei, is de opstand in de midden-districten van Punjaub onderdrukt. De rust is evenwel nog niet hersteld, en men vreesde voor nieuwe onlusten. Er zijn genoegzame beschikkingen gemaakt, om twee groote korpsen naar den kant des opstands te zenden , zoodra het saizoen zulks zal gedogen.\n\u2014 De 3 pCt. gec. waren heden 835/8 a '/2; 3 pCt. gcr. 83% a 84; 3/4 pCt. 84/4, %', Bank. 191 il 133; Sp. 113/4; Holl. 43'/4; 4 pCt. 64>/2; Braz. 65; Mex. 16*/*\nFRANKRIJK.\nFAIMJS 35 Junij. Het Journal des D\u00e9bats vau 25. Juuij beslaat slechts een half blad en geeft daarvan deze reden : \u201eHeden morgen van af elf ure is de circulatie in al de kwartieren van Parijs gestremd en alle gemeenschap  tusschen de beide oevers van de Seine afgebroken. Onze schrijvers, zetters en drukkers zijn in de wapenen of kunnen onze bureaux niet bereiken.\" Verder zegt dat dagblad , \u201eDoor geheel Parijs bijna stroomt het fransche bloed, de wanhopendste strijd wordt in de straten, op de pleinen, in de monumenten, in de huizen gestreden; het geweervuur wordt door de kanonschoten  overschaduwd, en beiden verdooven het gehoor den ganschen dag. Groote God, welke treurige en wreede toestand is ons vaderland beschoren ! Ziet daar dan Parijs , de hoofdstad der beschaving, veranderd  in een bloedig oorlogsveld , in staat van beleg  ! Hier de verwoedste , de bloedigste gevechten; daar ledig staande huizen, gelijkende aan doodsche muren; de straten zijn door legioenen gewapende burgers bezet, en overal heerschen rouw en ontembare  droefheid.\n\u201eZonder twijfel is dit eene verschrikkelijke beproeving;  maar, zeggen wij het ook, dezelve wordt dragelijker gemaakt door den moed, door de held. haftige gedragingen van de burgers. De tegenstand ontwikkelt en vergroot de volkeren zoowel als elk individu; en boven de afgrijsselijkheden van den burgeroorlog zal altijd die bewonderenswaardige en onoverwinnelijke gehechtheid aan pligt geplaatst zijn , welke de verdedigers van orde, van vrijheid en maatschappij steeds opwekte, en ook thans aanwakkert:  nimmer zal men genoegzaam schitterend regt kunnen laten wedervaren aan de nat. gardes en aan het leger, en die lof betreft ook de mobile en republikeinscbe  gardes, welke allen gewedstrijd hebben om den dank van het Vaderland te verwerven.\" \u2014\u25a0 De Monileur zegt, dat in do faubourg St-Marceau, door de opstandelingen bezet, eenige vrouwen  kokend water en zwavelzuur uit de huizen op de gardes werpen.\nBELGIE.\nBRUSSEL 26 Junij.\nTen gevolge vau de gebeurtenissen te Parijs, hebben de generaals en chefs der legerkorpsen order ontvangen, op hunne posten te blijven. De burgemeesters  hebben van den minister van oorlog aanschrijving  ontvangen, om de verlofgangers naar hunne respectieve korpsen te zenden.\n\u2014 Het vonnis van den krijgsraad van West-Vlaanderen, waarbij de karabmier Simon werd vrijgesproken  , is door het hoog krijgsgeregtshof bevestigd.  Men weet, dat deze karabinier eenen franschen korporaal had doodgeschoten.\n\u2014 Op verscheidene dorpen in de omstreken van Brussel is de rogge volkomen rijp, en voor het einde dezer maand of in het begin der volgonde zal men ze kunnen maaijen. De tarwe is ook gevorderd en ziet er goed uit. De hooioogst is op al de dorpen binnengescheurd.\nNEDERLAND. \n's GRAVENHAGE, 26 Junij.\nDe beraadslagingen over de voorgedragen Grondwets-herziening  , welke eergisteren in de Afdeelingen der Tweede Kamer aanvingen , worden heden voortgezet.  Ofschoon er nog niets definitiefs omtrent den loop dezer zoo hoogst gewigtige aangelegenheid te zeggen zij , zoo verneemt men echter, dat de Voorzitters  dier Afdeelingen waren overeengekomen , om de artikels-gewijze behandeling der voordragten door eenige punten van algemeene strekking of van bijzonder  groot aanbelang te doen voorafgaan. Hieronder  behooren : het inkomen der Kroon ; de Raad van State ; de regtstreeksche verkiezingen; het regt van placet en zoodanige andere onderwerpen , als men er in de onderscheiden Afdeelingen zal bijgevoegd  hebben.\nMen is natuurlijk nog niet in staat het resultaat dier overwegingen mede te deelen, maar men meent, uit verschillende omstandigheden de gevolgtrekking te mogen maken , dat er meerdere toenadering bestaat, tusschen do voorstanders van uiteenloopende beginselen,  dan men bij den grooten strijd van meeniugen buiten de Kamer konde verwachten.\nDe Tweede Kamer zal morgen weder, ten half 2 ure des middags , eene zitting houden.\nAl de afdeelingen zullen morgen ten 10 ure weder bijeenkomen , tot voortzetting van het onderzoek over de ontwerpen van wet , strekkende tot herziening der Grondwet.\nUTRECHT 27 Junij.\nDen 2 6 Junij zijn aan deze Hoogeschool bevorderd  tot doctors in de regten de heeren J. van Voorthuijsen , Jr. , uit Vreeland, na de verdediging van zijne quaestiones juridicae, en J. van Wijngaarden,  uit do Willemstad, met theses.\nHeden is alhier het landgoed Vollenhoven met aanhoorigheden verkocht, liet Buiten zelf, met de Overplaats, een perceel Sparrenbosschen en eene Hofstede is gekocht voor \u0192 95,300 door den heer G. C. Wurfbaen qq., Klein Vollenhoven voor f 12,000 door den heer J. Koog, het Klompje voor f 22,500 door den heer L. F. Ballot, het Boschland Pakmentiers Vak voor \u0192 20,000 door den heer I. L. W. Roijen, de Hofstede Zijdeyveo voor \u0192 24,400 door den heer Jhr. 11. M. Ram, eene Woning achter Vollenhoven en een perceel Bouwen  Boschland voor \u0192 9200 door den heer J. Floor . Het geheel heeft dus opgebragt f 183,400.\n\u2014 De Liedertafel AURORA zal voortaan eiken Donderdag vergaderen in de zaal der Zoologische Soci\u00ebteit, buiten de Wittevrouwenpoort. Alleen wanneer  hierin eenige wijziging mogt plaats hebben . zal zulks den leden worden bekend gemaakt.\n\u2014 Den 25. Junij zijn in Texel binnengekomen de schepen: Sara Alida Maria, kapt. 11. ii. Tekelenburg , Batavier, kapt. D. Grim, Margaretha  Johanna, kapt. M. Schouw, en Urania , kapt. C. Abrahams, alle vier van Banjoewangie , 'Hertogenbosch, kapt. 2. J. Malthysen, van Batavia, Suriname, kapt. R. van der Mey, Anna Elisabeth, kapt. A. A. Harken, en Triton, kapt. P. Heintjes, allo drie van Suriname.\nHeden nacht is achter de westen op het eiland Texel gestrand het Engelsche schoonerschip Mart h a of Waterford, kapt. Jolian Fits Patrick, met. eene lading spoorijzer van Cardiff naar Croonstadt. Van de equipage hebben zich door zwemmen gered de stuurman, twee matrozen en een jongen; de kapitein en vier manschappen zijn bij de stranding verdronken.\n\u2014 Uit Curacao hebben wij een brief van den 3. Mei 1848: De generaal Paez, die tegen het gouverment  in opstand is, bevond zich te Mareca\u00efbo. De president Monagas trok tegen hem op, en had het presidium tijdelijk een ander over gedaan.  Het geheele kustland was tot de gehoorzaamheid  van het gouvernement terug gebragt, behalve  de provincie Mareca\u00efbo , die zich voor Paez had verklaard.' Tegen het einde van April 11. zeilde er voorbij Curacao de zeemagt van Venezuela , vijf vaartuigen sterk, om tegen do provincie Mareca\u00efbo te ageren. Dezelve is voor de baai van het binnenmeer  van Mareca\u00efbo geankerd, en houdt hetzelve geblokkeerd.  Zij ondersteunt tevens de operatien der landmagt in de provincie Coro, tegen Mareca\u00efbo. \u2014 De generaal Pinango, die te Coro de troepen vau Paez aanvoerde, is in een gevecht gedood en zijne troepen zijn verstrooid en gevangen genomen. Te Curacao beviuden zich nog vele uitgewekenen."}